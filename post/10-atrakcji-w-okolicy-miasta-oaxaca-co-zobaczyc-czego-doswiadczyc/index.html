<!DOCTYPE html>
<html>
  <head>
    <meta charset="utf-8" >

<title>10 Atrakcji w okolicy miasta Oaxaca - co zobaczyć, czego doświadczyć? | Nomad by nature</title>

<meta name="viewport" content="width=device-width, initial-scale=1, maximum-scale=1, user-scalable=no">

<link rel="stylesheet" href="https://use.fontawesome.com/releases/v5.7.2/css/all.css" integrity="sha384-fnmOCqbTlWIlj8LyTjo7mOUStjsKC4pOpQbqyi7RrhN7udi9RwhKkMHpvLbHG9Sr" crossorigin="anonymous">
<link rel="shortcut icon" href="https://nomadbynature.xyz/favicon.ico?v=1604714003232">
<link rel="stylesheet" href="https://nomadbynature.xyz/styles/main.css">



<link rel="stylesheet" href="https://unpkg.com/aos@next/dist/aos.css" />
<script src="https://cdn.jsdelivr.net/npm/vue/dist/vue.js"></script>



    <meta name="description" content="Zanim przyjechałam do Meksyku, nie miałam zbyt dużego pojęcia o tym kraju. Meksyk kojarzył mi się z tequilą, piramidami ..." />
    <meta name="keywords" content="Meksyk,Podróże" />
  </head>
  <body>
    <div id="app" class="main">

      <div class="sidebar" :class="{ 'full-height': menuVisible }">
  <div class="top-container" data-aos="fade-right">
    <div class="top-header-container">
      <a class="site-title-container" href="https://nomadbynature.xyz">
        <img src="https://nomadbynature.xyz/images/avatar.png?v=1604714003232" class="site-logo">
        <h1 class="site-title">Nomad by nature</h1>
      </a>
      <div class="menu-btn" @click="menuVisible = !menuVisible">
        <div class="line"></div>
      </div>
    </div>
    <div>
      
        
          <a href="https://nomadbynature.github.io/post/zacznij-tutaj" class="site-nav">
            Zacznij tutaj
          </a>
        
      
    </div>
  </div>
  <div class="bottom-container" data-aos="flip-up" data-aos-offset="0">
    <div class="social-container">
      
        
      
        
      
        
      
        
      
        
      
    </div>
    <div class="site-description">
      Cyfrowy nomadyzm po polsku
    </div>
    <div class="site-footer">
      Powered by <a href="https://github.com/getgridea/gridea" target="_blank">Gridea</a> | <a class="rss" href="https://nomadbynature.xyz/atom.xml" target="_blank">RSS</a>
    </div>
  </div>
</div>


      <div class="main-container">
        <div class="content-container" data-aos="fade-up">
          <div class="post-detail">
            <h2 class="post-title">10 Atrakcji w okolicy miasta Oaxaca - co zobaczyć, czego doświadczyć?</h2>
            <div class="post-date">2020-02-21</div>
            
              <div class="feature-container" style="background-image: url('https://nomadbynature.xyz/post-images/10-atrakcji-w-okolicy-miasta-oaxaca-co-zobaczyc-czego-doswiadczyc.jpg')">
              </div>
            
            <div class="post-content" v-pre>
              <p>Zanim przyjechałam do Meksyku, nie miałam zbyt dużego pojęcia o tym kraju. Meksyk kojarzył mi się z tequilą, piramidami Majów, pięknymi plażami... Niewątpliwie wszystkie te rzeczy można tutaj znaleźć, ale to tylko kropla w morzu, bo</p>
<!-- more -->
<p><strong>Meksyk jest przebogaty kulturowo i czego się do końca nie spodziewałam, przebogaty przyrodniczo</strong>.</p>
<p>Jeśli czytaliście <a href="https://nomadbynature.xyz/cenoty-perelki-jukatanu-ktore-musisz-odwiedzic/">mój wpis o cenotach</a>, na pewno wiecie jak mnie zachwyciły, te perełki Jukatanu. Ale w dzisiejszym poście chciałabym przenieść was do najbardziej bioróżnorodnego meksykańskiego stanu - Oaxaca, a konkretniej <strong>w okolice miasta Oaxaca de Juarez</strong>. Jest tu co oglądać, atrakcje czyhają na każdym kroku zarówno te związane z przyrodą, historią jak i kulturą.</p>
<p>O istnieniu stanu Oaxaca dowiedziałam się na etapie wstępnego planowania pobytu w Meksyku. Ogólne opinie, jakie znalazłam w Internecie i jakie zasłyszałam będąc już na Jukatanie, nawet od lokalnych mieszkańców głosiły: Oaxaca to prawdziwy Meksyk. Stwierdziłam, że skoro nawet rodowici Meksykanie tak się o tym miejscu wyrażają, znaczy, że coś w tym musi być i należy to miejsce koniecznie odwiedzić. Po ponad dwumiesięcznym pobycie w Oaxaca mogę powiedzieć, że się nie pomylili. Oaxaca warto doświadczyć, niezależnie od tego czy jest to ‘prawdziwy’ Meksyk czy nie.</p>
<p>Poniżej znajdziecie <strong>10 propozycji na zwiedzanie</strong> oraz krótkie relacje z moich wycieczek w różne ciekawe miejsca w okolicy miasta Oaxaca de Juarez (stolica stanu Oaxaca):</p>
<h2 id="1-hierve-el-agua">1. Hierve el Agua</h2>
<p>Obok Monte Alban i Mitla, Hierve el Agua czyli “wrząca woda” to najpopularniejsza atrakcja w regionie. Można powiedzieć, że Hierve el Agua to kamienny wodospad, na jego widok przypomniały mi się wapienne tarasy w Pamukkale w Turcji. Turkusowa woda wypełnia naturalne niecki, w których można się nawet kąpać. Jest to bardzo unikalna formacja skalna, a w najwyższym punkcie kamienny wodospad ma ok. 90 m wysokości. Dodatkowo zewsząd rozciągają się piękne widoki na góry Sierra Norte.</p>
<p>Jeśli wyobraźicie sobie naturalny infinity pool, to właśnie tak wygląda Hierve el Agua, z resztą zdjęcie odda to lepiej niż 1000 słów:</p>
<figure data-type="image" tabindex="1"><img src="https://nomadbynature.xyz/post-images/1604704244859.jpg" alt="" loading="lazy"></figure>
<figure data-type="image" tabindex="2"><img src="https://nomadbynature.xyz/post-images/1604704309852.jpg" alt="" loading="lazy"></figure>
<figure data-type="image" tabindex="3"><img src="https://nomadbynature.xyz/post-images/1604704326911.jpeg" alt="" loading="lazy"></figure>
<figure data-type="image" tabindex="4"><img src="https://nomadbynature.xyz/post-images/1604704265215.jpeg" alt="" loading="lazy"></figure>
<p><strong>Wskazówki:</strong> dojazd samochodem lub z wycieczką, jeśli macie więcej czasu zostańcie w okolicy na noc i zafundujcie sobie nieziemskie widoki brodząc w wodach Hierve el Agua podczas zachodu i wschodu słońca.</p>
<h2 id="2-monte-albán">2. Monte Albán</h2>
<p>Ruiny Monte Alban, to ‘must see’ w Oaxaca. Jest to <strong>najważniejsza strefa archeologiczna</strong> w regionie, położona tuż tuż (ok. 30 minut samochodem) od centrum miasta. Miasto należało niegdyś do Miksteków i Zapoteków, a obecnie jego wizerunek widnieje na banknocie 20 peso meksykańskich.</p>
<p>Jest tu dużo spokojniej niż w Chichen Itza na Jukatanie, z racji mniejszej liczby odwiedzających. Można więc spędzić dzień powoli, przechadzając się między budowlami, kontemplując. <strong>W Monte Alban można wchodzić na piramidy</strong>, z góry roztaczają się piękne widoki na cały imponujący kompleks i pobliskie górskie krajobrazy.</p>
<figure data-type="image" tabindex="5"><img src="https://nomadbynature.xyz/post-images/1604704413347.jpg" alt="" loading="lazy"></figure>
<figure data-type="image" tabindex="6"><img src="https://nomadbynature.xyz/post-images/1604704430004.jpeg" alt="" loading="lazy"></figure>
<figure data-type="image" tabindex="7"><img src="https://nomadbynature.xyz/post-images/1604704493004.jpg" alt="" loading="lazy"></figure>
<figure data-type="image" tabindex="8"><img src="https://nomadbynature.xyz/post-images/1604704187654.jpg" alt="" loading="lazy"></figure>
<p>Znajdziecie tu również niewielkie muzeum opowiadające o historii ruin, niestety jedynie w języku hiszpańskim. Jednak większość najważniejszych eksponatów znalezionych w Monte Alban (te z grobowca nr. 7), i tak znajduje się nie tutaj, a na wystawie w Muzeum Archeologicznym w samym mieście Oaxaca. Muzeum mieści się w budynku dawnego klasztoru dominikańskiego.</p>
<p><strong>Wskazówki:</strong> Do Monte Alban dojedziecie transportem publicznym, samochodem, lub w ramach wycieczki. W tym wypadku polecam wybrać się na wycieczką z przewodnikiem, aby opowiedział nam o historii ruin, chyba, że wolicie doszkolić się sami z książek i Internetu.</p>
<h2 id="3-mitla">3. Mitla</h2>
<p>Mitla to obok Monte Alban najważniejsze ruiny z czasów prekolumbijskich w stanie Oaxaca. Choć nie imponują wielkością ani rozległością, warto przyjrzeć się tutaj detalom.</p>
<p>Mitla w latach swojej największej świetności, lata 700-900 n.e., należała do Zapoteków, którzy nazywali to miasto Lyobaá, czyli ‘obszar spoczynku’.  Legendy głoszą, że w grobowcach znajdujących się pod zabudowaniami chowani byli członkowie rodzin królewskich, wojownicy i kapłani; choć jak do tej pory nie zostało to potwierdzone w odkryciach archeologicznych.</p>
<p>Najważniejszymi obok dużych grobowców (z których dwa są otwarte i dostępne dla zwiedzających), elementami w Mitla są reliefy zdobiące ściany budowli. Ciekawe geometryczne wzory wykute w kamieniu lub ułożone z kamiennych sztabek inspirowane były najprawdopodobniej lokalnymi tkaninami.</p>
<figure data-type="image" tabindex="9"><img src="https://nomadbynature.xyz/post-images/1604704993057.jpg" alt="" loading="lazy"></figure>
<figure data-type="image" tabindex="10"><img src="https://nomadbynature.xyz/post-images/1604704963196.jpg" alt="" loading="lazy"></figure>
<figure data-type="image" tabindex="11"><img src="https://nomadbynature.xyz/post-images/1604704895271.jpg" alt="" loading="lazy"></figure>
<figure data-type="image" tabindex="12"><img src="https://nomadbynature.xyz/post-images/1604704929722.jpg" alt="" loading="lazy"></figure>
<figure data-type="image" tabindex="13"><img src="https://nomadbynature.xyz/post-images/1604705032210.jpg" alt="" loading="lazy"></figure>
<p>W okresie kolonialnym, na jednej z platform należących do kompleksu ruin zbudowano kościół św. Piotra (San Pedro). Budynek kościoła dominuje nad niższymi zabudowaniami dawnej Mitli, przypominając zwiedzającym o smutnej historii z czasów kolonizacji.</p>
<p>Mitla wpisana jest na listę dziedzictwa kulturowego UNESCO.</p>
<p><strong>Wskazówka:</strong> Jeśli interesuje was historia, szczególnie ta prekolumbijska, Mitla to miejsce dla was. Aby dowiedzieć się jak najwięcej, najlepiej wybrać się tam w ramach wycieczki z przewodnikiem. Oczywiście możliwe jest także samodzielne zwiedzanie.</p>
<p>Jeśli zdecydujecie się dotrzeć do ruin własnym transportem, możecie zatrudnić przewodnika na miejscu, ale pamiętajcie, że poziom znajomości angielskiego u lokalnych przewodników jest bardzo różny.</p>
<h2 id="4-drzewo-z-tule">4. Drzewo z Tule</h2>
<p>To najsłynniejsze drzewo w Meksyku, które rośnie od ponad 2000 lat w miasteczku Santa María del Tule. Imponujący okaz gatunku <em>Taxodium mucronatum</em> jest o wiele większy niż kościół, który znajduje się tuż obok. Aby przyjrzeć się mu z bliska należy kupić bilet wstępu (za symboliczną kwotę 10 peso), ale jeśli nie macie na to ochoty, drzewo jest naprawdę ogromne, więc można je podziwiać i z daleka.</p>
<figure data-type="image" tabindex="14"><img src="https://nomadbynature.xyz/post-images/1604705132943.jpg" alt="" loading="lazy"></figure>
<figure data-type="image" tabindex="15"><img src="https://nomadbynature.xyz/post-images/1604705168547.jpg" alt="" loading="lazy"></figure>
<figure data-type="image" tabindex="16"><img src="https://nomadbynature.xyz/post-images/1604705101092.jpeg" alt="" loading="lazy"></figure>
<figure data-type="image" tabindex="17"><img src="https://nomadbynature.xyz/post-images/1604705072654.jpeg" alt="" loading="lazy"></figure>
<p><strong>Wskazówka:</strong> Do Tule łatwo dostać się autobusem, warto tu zajrzeć również na lokalny food market i zasmakować np. lokalnej wersji pizzy - tlayudy.</p>
<h2 id="5-pueblos-mancomunados">5. Pueblos Mancomunados</h2>
<p>Pueblos Mancomunados to 8 zrzeszonych w <strong>ekoturystycznym projekcie</strong> wsi: Amatlán, Benito Juárez, Cuajimoloyas, La Nevería, Lachatao, Latuvi, Llano Grande i Yavesí. Wszystkie leżą blisko siebie w malowniczych górach <strong>Sierra Norte</strong> w stanie Oaxaca.</p>
<p>Projekt zrzeszający te małe wioski powstał ponad 20 lat temu i przyniósł świetne rezultaty dla lokalnej społeczności oraz (hura!) turystów. Obecnie w całym regionie wyznaczonych jest <strong>wiele szlaków pieszych, rowerowych, a nawet i konnych</strong>. To miejsce dla lubiących aktywnie spędzać czas, ale można również nic nie robić i odpoczywać napawając się rześkim górskim powietrzem. Na wysokości gdzie położone są pueblos (wsie/miasteczka) czyli na ~2900 m n.p.m. jest znacznie chłodniej (ale nie zimno) niż w samym mieście Oaxaca.</p>
<p>Dla lubiących mocniejsze wrażenia w okolicy zainstalowane są <strong>mosty wiszące oraz liny do zjazdów na tyrolce</strong>. Wszystko to oczywiście znajdziecie wśród lasów, które gdyby nie rosnące wszędzie ogromne agawy, wyglądałyby jak te w Polsce, z dużą ilością pięknie pachnących sosen.</p>
<figure data-type="image" tabindex="18"><img src="https://nomadbynature.xyz/post-images/1604705341014.jpeg" alt="" loading="lazy"></figure>
<figure data-type="image" tabindex="19"><img src="https://nomadbynature.xyz/post-images/1604705378790.jpeg" alt="" loading="lazy"></figure>
<figure data-type="image" tabindex="20"><img src="https://nomadbynature.xyz/post-images/1604705411938.jpeg" alt="" loading="lazy"></figure>
<figure data-type="image" tabindex="21"><img src="https://nomadbynature.xyz/post-images/1604705305552.jpg" alt="" loading="lazy"></figure>
<figure data-type="image" tabindex="22"><img src="https://nomadbynature.xyz/post-images/1604705260754.jpg" alt="" loading="lazy"></figure>
<p>Same wioski są bardzo urokliwe, z przytulonymi do siebie kolorowymi domkami. <strong>Lokalnym specjałem jest pstrąg</strong>. Kiedy poszliśmy na pstrąga do jednej z małych, rodzinnych restauracji okazało się, że rybę musimy złapać samodzielnie. Więc była i przygoda i bardzo świeża ryba!</p>
<p><strong>Jak dojechać:</strong> Aby odwiedzić Pueblos Mancomunados można dołączyć do jednej z wycieczek organizowanych przez lokalne biura podróży, wystarczy rozejrzeć się za ofertami w mieście Oaxaca. Niektóre biura mają w ofercie specjalne wycieczki dla amatorów kolarstwa górskiego.</p>
<p>Jednak ja polecałabym wypożyczyć samochód i samodzielnie dojechać w to miejsce, objechać kilka miasteczek, lub zaparkować samochód i wybrać się na długi spacer. W okolicy jest kilka pensjonatów, więc w górach można spokojnie spędzić parę dni. Samodzielnie zorganizowana wycieczka na pewno wyjdzie taniej, będziecie też mogli spędzić w ciekawych miejscach dowolną ilość czasu. Pięknych widoków nie brakuje, ja miałam ochotę wyskakiwać z samochodu co 50m, aby robić zdjęcia.</p>
<p>Wizyta w Sierra Norte to też dobry moment na social media detox, bo w górach często nie ma zasięgu.</p>
<figure data-type="image" tabindex="23"><img src="https://nomadbynature.xyz/post-images/1604705438796.jpg" alt="" loading="lazy"></figure>
<p>Odpoczywam na moście wiszącym</p>
<p>Jeśli interesują cię wycieczki piesze w rejonie Oaxaca, koniecznie zajrzyj na stronę <a href="https://www.hoofingitinoaxaca.com/">Hoofing it in Oaxaca</a>. Organizują oni świetne wypady (jedno i kilkudniowe) o różnym stopniu trudności. Na stronie <a href="https://www.oaxlibrary.org/">Oaxaca Lending Library</a> można zarezerwować wycieczkę.</p>
<h2 id="6-san-martín-tilcajete">6. <strong>San Martín Tilcajete</strong></h2>
<p>Jeśli jesteście fanami animacji Coco, to koniecznie musicie odwiedzić jedno z miasteczek słynących z alebrijes, np. San Martin Tilcajete.</p>
<p>Pamiętacie z filmu magiczne zwierzęta opiekuńcze fruwające w zaświatach? Otóż te stwory były inspirowane właśnie alebrijes. Co to jest spytacie?</p>
<p>Otóż, alebrijes to przepiękne wyrzeźbione w drewnie fantastycznie kolorowe figurki zwierząt lub nieistniejących stworzeń. Po raz pierwszy powstały w Mexico City z rąk Pedro Linares’a w 1936 roku i były oryginalnie wykonane z tektury. Później rozpowszechnione zostały w stanie Oaxaca, a dziś możemy je spotkać w licznych warsztatach, galeriach i na lokalnych straganach z pamiątkami. W szystkie są kolorowe i fikuśne, ale niektóre to prawdziwe dzieła sztuki, zobaczcie sami:</p>
<figure data-type="image" tabindex="24"><img src="https://nomadbynature.xyz/post-images/1604705477169.jpg" alt="" loading="lazy"></figure>
<figure data-type="image" tabindex="25"><img src="https://nomadbynature.xyz/post-images/1604705504223.jpeg" alt="" loading="lazy"></figure>
<figure data-type="image" tabindex="26"><img src="https://nomadbynature.xyz/post-images/1604705614086.jpeg" alt="" loading="lazy"></figure>
<figure data-type="image" tabindex="27"><img src="https://nomadbynature.xyz/post-images/1604705537335.jpeg" alt="" loading="lazy"></figure>
<figure data-type="image" tabindex="28"><img src="https://nomadbynature.xyz/post-images/1604705582407.jpg" alt="" loading="lazy"></figure>
<h2 id="7-san-bartolo-coyotepec">7. San Bartolo Coyotepec</h2>
<p>To miasteczko słynie z wyrobów ceramicznych z czarnej gliny. W miasteczku znajdują się dziesiątki, może nawet setki warsztatów ceramicznych, a wszystko to za sprawą pani Doña Rosa. To ona opracowała technikę wyrabiania i nabłyszczania, zazwyczaj matowych wyrobów z gliny i rozpowszechniła ją w okolicy.</p>
<p>Jej rodzina kontynuuje tradycję i nadal można odwiedzić ich oryginalny warsztat, w którym powstało też mini-museum związane z życiem Doña Rosa. Jak widać na pamiątkowych zdjęciach to miejsce odwiedziło wielu celebrytów.</p>
<figure data-type="image" tabindex="29"><img src="https://nomadbynature.xyz/post-images/1604705646136.jpg" alt="" loading="lazy"></figure>
<figure data-type="image" tabindex="30"><img src="https://nomadbynature.xyz/post-images/1604705675400.jpeg" alt="" loading="lazy"></figure>
<figure data-type="image" tabindex="31"><img src="https://nomadbynature.xyz/post-images/1604705706521.jpg" alt="" loading="lazy"></figure>
<figure data-type="image" tabindex="32"><img src="https://nomadbynature.xyz/post-images/1604705731679.jpeg" alt="" loading="lazy"></figure>
<figure data-type="image" tabindex="33"><img src="https://nomadbynature.xyz/post-images/1604705757293.jpg" alt="" loading="lazy"></figure>
<p>Wyroby są bardzo ładne i niedrogie, jeśli coś wam się spodoba sprawcie sobie prezent. Sytuacja ekonomiczna w miasteczku w dużym stopniu zależy od sprzedaży ceramicznych pamiątek i turystyce.</p>
<h2 id="8-temazcal">8. Temazcal</h2>
<p>Ceremonia temazcal to coś dla ciała i coś dla ducha. I od razu zaznaczam, że pomimo podobnie brzmiących nazw, temazcal nie ma nic wspólnego z mezcalem.</p>
<p>Temazcal to rodzaj prekolumbijskiej sauny. To zarówno budynek, jak i ceremonia oczyszczania, która się w nim odbywa.</p>
<p>Istnieją różne formy temazcalu, różne kultury - Majowie, Zapotekowie, Mikstekowie stworzyli własne rytuały i zasady dotyczące tej tradycji. Dawniej z temazcalu korzystali często wojownicy wracający z bitwy, oni potrzebowali porządnego oczyszczenia, szczególnie duchowego.</p>
<p>Ja sama miałam okazję brać udział w temazcalu według tradycji Majów w <a href="https://www.facebook.com/ceviarem.temazcal/">Ceviarem Temazcal Oaxaca</a>. Początkowo myślałam, że będzie to zwykła ziołowa sauna, cały proces mnie trochę zaskoczył, bo był prowadzony przez szamankę. Z założenia temazcal to nie tylko przeżycie fizyczne, ale również (albo przede wszystkim) duchowe.</p>
<p>Szamanka lub szaman przebywają z uczestnikami oczyszczania wewnątrz temazcalu od początku do końca. Prowadzą rozmowę, kierują kolejnymi etapami. W moim przypadku były to: oddychanie przez listki świeżej mięty, nacieranie twarzy i całego ciała świeżymi pomarańczami, aloesem, pulpą z owoców guawy, oblewanie się zimną wodą. Wszystkie te zioła i owoce miały odżywić naszą fizyczną stronę; rozmowa, atmosfera i panujący w temazcalu półmrok pomogły w oczyszczeniu energetycznym.</p>
<p>Wnętrze temazcalu nie jest nadmiernie gorące, rodzaj ciepła to raczej ciepło suche, nie jest to sauna parowa. W takiej nie dałabym chyba rady wytrzymać ponad półtorej godziny, bo tyle trwała ceremonia! Chętnie powtórzyłabym to doświadczenie.</p>
<p><strong>Jak przygotować się do wizyty w temazcalu?</strong> W temazcalu najlepiej jest być nago i mieć ze sobą dużą chustę lub ręcznik (coś czego nam nie szkoda ubrudzić) jeśli chcemy się okryć.</p>
<h2 id="9-tkaniny">9. Tkaniny</h2>
<p>Meksyk, pewnie choć niektórym z was kojarzy się z kolorowymi tkaninami. Tu się nie mylicie! W samym mieście Oaxaca i w jego okolicy znajdziecie mnóstwo warsztatów tkackich. Oaxaca słynie z bajecznie kolorowych tkanin i haftów.</p>
<p>Na lokalnych wyrobach pojawiają się często motywy kwiatowe, czaszki oraz unikalne spirale i zygzaki, które możemy zobaczyć wykute w skale w runiach w Mitli.</p>
<p>Podczas odwiedzin w warsztacie tkackim w Oaxaca miałam wrażenie, że czas się tam zatrzymał, większość prac w zakładach wykonywana jest ręcznie. Dzięki temu powstają piękne wyroby z duszą.</p>
<h2 id="10-santiago-matatlan">10. Santiago Matatlan</h2>
<p>Santiago Matatlan w Oaxaca to światowa stolica mezcalu. Jeśli lubicie ten trunek nie obędzie się bez wizyty w okolicy, która wygląda jak jedno wielkie pole uprawne. Agawy Espadin, z których robiony jest mezcal sadzone są tu dosłownie wszędzie.</p>
<p>Wizyta w rodzinnej palenque jest obowiązkowa jeśli chcecie poznać tajniki tworzenia mezcalu. Tam lokalni mezcaleros (specjaliści od mezcalu) pokażą wam <a href="https://nomadbynature.xyz/jaka-jest-roznica-miedzy-mezcalem-a-tequila-ciekawostki-z-podrozy-po-meksyku/">jak wygląda proces przygotowania tego trunku</a>. Nie omieszkajcie też spróbować ognistego płynu i pochwalić gospodarza!</p>
<figure data-type="image" tabindex="34"><img src="https://nomadbynature.xyz/post-images/1604705825569.jpg" alt="" loading="lazy"></figure>
<h2 id="proponowana-trasa-wycieczki">Proponowana trasa wycieczki</h2>
<p>Jeśli wybieracie się do Meksyku, rozważcie odwiedziny w stanie Oaxaca. Na pewno nie pożałujecie. Ja sama już tęsknię za wszystkimi atrakcjami i uśmiechniętymi ludźmi, którzy sprawiają, że chce się w to miejsce wracać. Poniżej znajdziecie jeszcze mapę, która pokazuje proponowaną przeze mnie trasę na dwa dni w okolicach Oaxaca. Trasy na poszczególne dni możecie zobaczyć poprzez włączenie/wyłączenie poszczególnych warstw na mapie.</p>
<iframe src="https://www.google.com/maps/d/embed?mid=1_61YF2fxg9SpIL4mJFqpF2yhJV0aj2_K" width="640" height="480"></iframe>
<p>Życzę udanych podróży!</p>

            </div>
            
              <div class="tag-container">
                
                  <a href="https://nomadbynature.xyz/tag/meksyk/" class="tag">
                    Meksyk
                  </a>
                
                  <a href="https://nomadbynature.xyz/tag/podroze/" class="tag">
                    Podróże
                  </a>
                
              </div>
            
            
              <div class="next-post">
                <div class="next">下一篇</div>
                <a href="https://nomadbynature.xyz/post/jaka-jest-roznica-miedzy-mezcalem-a-tequila-ciekawostki-z-podrozy-po-meksyku/">
                  <h3 class="post-title">
                    Jaka jest różnica między mezcalem a tequilą? - ciekawostki z podróży po Meksyku
                  </h3>
                </a>
              </div>
            

            

          </div>

        </div>
      </div>
    </div>

    <script src="https://unpkg.com/aos@next/dist/aos.js"></script>
<script type="application/javascript">

AOS.init();

var app = new Vue({
  el: '#app',
  data: {
    menuVisible: false,
  },
})

</script>






  </body>
</html>
